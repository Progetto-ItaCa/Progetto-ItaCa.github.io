---
title: Corso
---

<div style="text-align: right"><a href="course-eng.html">EN</a>/IT</div>

La comunità di ItaCa sta organizzando un corso di teoria delle categorie rivolto agli studenti italiani; questa pagina ospiterà un diario delle lezioni, che settimana per settimana appariranno sul nostro [canale youtube](https://www.youtube.com/channel/UCKdVVjPg_dHhbIiuzLh4Llg).

Il nostro pubblico ideale è quello degli studenti che, iniziata una laurea magistrale, stanno orientandosi verso la loro specializzazione, e sia essa in algebra, geometria, logica o analisi, hanno sentito parlare di proprietà universali, limiti e colimiti, e vorrebbero saperne di più.

Con poche eccezioni, agli atenei italiani manca un corso il cui argomento principale sia la teoria delle categorie; solitamente si apprende il [linguaggio funtoriale](https://ncatlab.org/nlab/files/GrothendieckIntroductionLangageFonctoriel1965.pdf) perché esso è necessario a introdurre delle costruzioni in geometria algebrica, algebra omologica, teoria degli anelli (raramente, in analisi).

Manca, invece, un corso che "riordini" le nozioni matematiche del discente unificandole sotto i pochi e fondamentali concetti della matematica strutturale.

La nostra formazione è abbastanza varia; ci siamo riuniti col desiderio di dare a questo corso la forma più interdisciplinare possibile. Il corso verrà insegnato in italiano, per avvicinare il maggior numero di studenti possibile, ma anche per stabilire un precedente, e costruire una nomenclatura per _fare teoria delle categorie in italiano_.

## Struttura del corso

Le lezioni verranno pubblicate sul [canale youtube](https://www.youtube.com/channel/UCKdVVjPg_dHhbIiuzLh4Llg/videos) di ItaCa a cadenza settimanale (ogni giovedì); i commenti e le domande sono benvenuti sul [canale zulip](https://itaca.zulipchat.com/) di ItaCa (i commenti su youtube sono disattivati); ciascun docente sarà presente in una stanza di zulip, nei giorni successivi alla propria lezione per rispondere alle eventuali domande degli studenti o per proporre degli approfondimenti: l'interazione sarà per lo più quella di un forum, ma è possibile accordarsi con il singolo docente per una o due "ore d'ufficio" su zoom.

## Programma

Questo un programma di massima del corso:

- Concetti fondamentali: categorie, funtori, trasformazioni naturali.
- Classi di morfismi in una categoria: epi, mono, ed isomorfismi; funtori pienamente fedeli; esempi di varia natura.
- Limiti e colimiti, oggetti universali; oggetti iniziali, terminali, co/prodotti, co/equalizzatori, pullback, pushout.
- il lemma di Yoneda; proprietà dei funtori rappresentabili.
- Funtori aggiunti e loro proprietà; teoremi del funtore aggiunto, categorie cartesiane chiuse.
- Monadi; proprietà delle monadi; algebre e teorema di Beck.
- Categorie monoidali; definizioni, esempi, usi.
- Strutture chiuse e monoidali chiuse, funtori monoidali, simmetria.
- un'altra volta Yoneda: cocompletamento libero, fibrazioni, teorema di densità.


## Diario delle lezioni

1. 7/10/2021  teaser; presentazione dei docenti, alcune idee sul contenuto del corso. [video](https://youtu.be/DIXypXx8-DE)
2. 14/10/2021 _Paolo Perrone_. Concetti fondamentali: Definizione di categoria. [video](https://youtu.be/2kSgmgo1GO8)
3. 21/10/2021 _Paolo Perrone_. Concetti fondamentali: Funtori. [video](https://youtu.be/M6iAJO0T-vs)
4. 28/10/2021 _Paolo Perrone_. Concetti fondamentali: Trasformazioni naturali
<!--- 5. _Enrico Ghiorzi_ Mono ed epi; sezioni e retrazioni -->
<!--- 6. _Enrico Ghiorzi_ Ulteriori propretà di mono ed epi (spezzanti). Esempi ed esercizi -->
<!--- 7. _Enrico Ghiorzi_ Equivalenze; funtori pieni e fedeli; caratterizzazione delle equivalenze; categorie scheletriche -->
<!--- 8. _Jacopo Emmenegger_ Prodotti finiti e oggetto terminale, esempi; coprodotti finiti e oggetto iniziale, esempi. -->
<!--- 9. _Jacopo Emmenegger_ Limiti come coni universali e loro unicità; limiti particolari (prodotti, equalizzatori, pullback), esempi; limiti generati da limiti particolari; colimiti come coni universali, colimiti particolari (coprodotti, coequalizzatori, pushout), esempi. -->
<!--- 10. _Jacopo Emmenegger_ Funtori che preservano e riflettono (co)limiti, esempi, condizioni sufficienti. -->
<!--- 11. _Fosco Loregian_ intuizione sul lemma di Yoneda; funtori rappresentabili ed esempi -->
<!--- 12. _Fosco Loregian_ Altri esempi di funtori rappresentabili; dimostrazione del lemma di Yoneda -->
<!--- 13. _Fosco Loregian_ Esempi ed applicazioni del lemma di Yoneda: categorie di poset, poset come categorie, azioni di gruppi, etc. -->
<!--- 14. _Jacopo Emmenegger_ Aggiunzioni tramite biezioni naturali, strutture libere come funtori aggiunti, esempi; (co)unità e sua proprietà universale, identità triangolari, equivalenza delle definizioni; aggiunzioni ed equivalenze; esempi. -->
<!--- 15. _Jacopo Emmenegger_ Composizione e unicità di funtori aggiunti; applicazioni: anelli di polinomi, (co)limiti; aggiunti pieni/fedeli e (co)unità epi/mono. -->
<!--- 16. _Jacopo Emmenegger_ Esponenziali e categorie cartesiane chiuse, esponenziale come aggiunto destro, esempi e non esempi; funtori aggiunti e funtori che preservano (co)limiti, applicazioni, esempi, sottocategorie riflessive. -->
<!--- 17. _Jacopo Emmenegger_ Teorema del funtore aggiunto *DA FARE*. -->

---

- Greta Coraglia
- Jacopo Emmenegger
- Enrico Ghiorzi
- Francesca Guffanti
- Fosco Loregian
- Beppe Metere
- Daniele Palombi
- Paolo Perrone

e l'intera comunità di ItaCa